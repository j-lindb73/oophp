---
---
Redovisning kmom01
=========================

***Gissa numret***

[Gissa numret]( http://www.student.bth.se/~jolb15/dbwebb-kurser/oophp/me/kmom01/guess)

Lite oroväckande var det att jag kunde bli så förvirrad av uppgifter "Gissa numret". Jag satt länge och funderade på var olika saker skulle "hamna" och det stökade till det när vi skulle blanda in sessionshantering tillsammans med klassen.

Det väcktes frågor som "om jag lägger objektet i sessionen, hänger klassens metoder med då?" och från stund till annan kände jag mig frustrerad och lite "dum". Jag menar, ska man fastna på dessa saker i det här läget?

Jag landade i alla fall i att index.php startade sessionen och hämtade eventuell information från den. Själva spelflödet hanteras i min process-sida och i den skickas status upp i sessions-variablerna som presenteras resultat när man skickas tillbaka till index-sidan.
Jag läste om möjligheten att "serialisera" objektet så det gick att lagra i sessionen men jag valde att spara upp de individuella variablerna.

***Git***

Sedan kom vi till att använda git och det låg ju ganska långt bak i minnet. Men när man väl satte igång och köra kommandon så plockar man fram det och "repetitio est mater studiorum"...tids nog sätter det sig väl igen.

***Styling***

I övrigt så gjorde jag inga underverk med ME-sidan gällande styling. Jag har ju moment 10 kvar i Design-kursen men man skulle förstås kunnat ta ett tema från något av de tidigare momenten. Men nu putsade jag bara till det lite.

***Oo-programmering i PHP***

Jag har inte stiftat någon djupare bekantskap med objektorienterad programmering i PHP tidigare. Vi har ju använt i tidigare kurser men nu ska jag förhoppningsvis börja förstå det på ett djupare plan. På samma sätt som när vi använt det i Python så tycker jag det är coolt med oo-programmering. Det är ett skönt sätt att bygga på funktioner i ett program. Jag gillar "pil-notationen" eller vad det kallas när man hämtar ett attribut eller använder en metod i ett objekt, det "sticker ut" på ett sätt som underlättar tycker jag.
