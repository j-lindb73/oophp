---
---
Redovisning kmom02
=========================

Nyckeln till ett framgångsrikt projekt ligger ju i grundarbetet. Från att göra om ett rum hemmavid till att skapa en webbsida handlar det om det. Slipa, spackla och slipa igen gör ju så att det slutgiltiga som syns blir så bra som möjligt. Det är ju också så att om jag gjort grundarbetet bra en gång så behöver jag inte lägga ner lika mycket jobb nästa gång jag ska tapetsera om.

Så, hur svårt jag än har för det så inser jag att ett välgjort UML bygger på en välgjord förstudie och det innebär att man har gått igenom sitt projekt nogrannt. Kanske är det så att när man väl har ritat sin initiella modell så man är nöjd så kommer man inte använda den mer. Så frågan är hur viktig den då är? Det viktiga måste vara tankearbetet man lägger ner och sedan blir UML-diagrammet ett sätt att minnas eller dela med sig av tankearbetet till andra.
Sedan tror jag definitivt att ett verktyg som phpDocumentor skulle få mig att bli duktigare på att kommentera min kod eftersom man får så mycket gratis. Det blir dokumentation men också ett test. Jag hittade 2 fel i min kod där jag inte tagit med parametrar i mina kommentarer så du kunde jag rätta till det. Kanon! Ser inga nackdelar i med det så länge det fungerar.

Flytta spelet
=============

Att flytta in mitt spel gick faktiskt riktigt hyfsat. Jag fick anpassa lite men det känns som om det faktiskt blev lättare att förstå hur det fungerar. Det hjälpte att vi hållit på med Express innan eftersom man är lite "van" vid hur det kan se ut.

Ett problem jag hade var att den egna klassen `GuessException` inte fungerade eftersom klassen `Exception` inte hittades i gällande namespace `Lefty\Guess`. Men jag hittade att man kunde få php att leta i default namespace genom att skriva en backslash innan (`class GuessException extends \Exception`) så det löste det.
Jag behövde inte göra om så mycket utan det var mest att skala bort onödigt tjafs.

Det kändes faktiskt skönt att anpassa koden in till ramverket. Det blev lite som om de "ramar" man måste hålla sig inom gav en struktur till spelet som inte var självklart innan. Jag våndades lite i onödan skulle man kunna säga. Sedan hjälper ju den grundliga genomgången i alla videos till, inte tu tal om det. Men jag tror det är ett bra sätt för mig att lära mig. Att få se hur någon gör och sedan få applicera det på sin egen verklighet. I nuläget blir ju mina lösningar väldigt lika "originalet" dock...får hoppas att det är ok.
