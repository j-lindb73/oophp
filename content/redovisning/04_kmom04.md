---
---
Redovisning kmom04
=========================

Trait och Interface känns för mig i nuläget som konstruktioner som kanske rör till mer än de tillför. Det blir lite hoppigt, framförallt när saker och ting strular, att bäddra mellan de olika filerna och man krafsar sig i huvudet och tänker: Vad händer i vilken fil och varför? 

Kanske är det så att jag har lite för höga krav på att jag ska förstå allt i detta läge. Det behöver nog vara en process där man kan acceptera koncepten och vad de kan göra men för att verkligen dra nytta av dem behöver man, eller i alla fall jag, jobba med dem ett tag.

I större projekt kan jag absolut förstå att de blir en hjälp att hålla god struktur i koden och i princip ett måste för att hålla saker och ting på rätt köl. Känner jag mig själv rätt så behöver jag troligtvis någon som påpekar det för mig i framtiden: *Se till att ge tid till rätt struktur på koden!*

Att flytta spelet till kontrollern kändes väldigt rättframt, framförallt efter att ha tittat på instruktionsvideon. Men även när jag bara läst igenom readme:n från Anax-dokumentationen tycker jag att det kändes ganska logiskt. Jag har inte reflekterat över begreppet kontroller innan eller "råkat ut" för det men när spelet nu är flyttat känns det på något sätt stabilare än innan, mer konsekvent eller hur man ska säga.

Det handlar kanske om det att det är mer integrerat i ramverket och fortsättningen med att använda ramverkets hantering av sessionsvariabler m.m. gör ju sitt till. Jag satt en hel del med testerna för att få till en så god kodtäckning som möjligt. Lite är det väl så att jag går igång på att "måla" rader gröna och får så hög procent som möjligt. Men någonstans måste man ju börja. I verkliga livet kan jag tänka mig att grundläggande tester är väldig vanliga och när man sedan upptäcker fel eller buggar så skapar man nya tester utifrån det. Så att börja med att måla koden grön är ju bättre än att inte göra något alls. 

Förutom HistogramInterface.php (vet inte hur man ska kunna testa den) fick jag till 100% täckning på all min kod, även kontrollern.

Intelligensen hos min datorspelare är basal. Han tar bara beslut utifrån sina egna poäng, rundans poäng och senaste kast och bryr sig inte om information från histogram eller vad motståndaren har för poäng. 

Så, om datorn har sparad poäng och aktuella kast som är mer än hundra så sparar han och vinner följdakligen. Om han har sammanlagt över 90 poäng så kastar han för att "go for the kill". Om han får över 24 poäng i en omgång så sparar han och om har lyckas kasta över 10 i ett slag sparar han direkt. Är antagligen inte det smartaste i alla lägen men jag ville ha något som var lite speciellt för att det skulle hända något.

TIL för momentet var att jobba med testen för kontrollern. Jag var tvungen att bygga upp de individuella testen på ett visst sätt för att ens **kunna** testa klassens metoder och det var skönt att klara av och gav mig lite råg i ryggen.
