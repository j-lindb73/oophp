---
---
Redovisning kmom03
=========================

Tidigare erfarenheter av att skriva kod som testar kod har jag endast från kursen oopython tidigare i år. Tydligt är att det bör vara en stor hjälp att hålla större projekt på banan så enkelt som möjligt, framförallt när det är flera personer inblandade i att skriva kod. När ja gfick höra om TDD - Test Driven Development - där men utgår från att skriva testen innan man gör övrigt kod, blev jag lite fascinerad. Det är ju verkligen att vända på steken. Det är annars en av de saker som jag tycker jag behöver bli starkare på - att börja i rätt ände i mina projekt. Eller egentligen spelar det kanske inte någon roll i vilken ände bara man föjer tråden. Känslan är att jag lätt tappar den när jag försöker forcera mina uppgifter. 

Detta moment blev otroligt jobbigt för mig så jag hade problem med just det. Labbmilja och övningen med PHPUnit gick fint men med Tärningsspelet tyckte jag inte att jag kom hela vägen någonstans utan det blev ett halvfärdigt klassdiagram, lite stökiga routes som bara fungerade marginellt och var jag skulle lägga logiken var en utmaning. 

Men när jag väl brutit ihop och kommit igen efter viss stöttning från familj och studiekamrater så jobbade jag igenom det och blev faktiskt ganska nöjd med slutresultatet. 

### Tärningsspelet ###
Jag skapar och sparar ett Game-objekt i sessionen som innehåller allt av värde. I varje route plockar jag ner den och använder metoder för att föra spelet framåt. Jag har en relativt bastant route som heter play och sedan routes för de basala saker som händer.

**dice/play**
Innehåller aktuell ställning och hanterar användarens och datorns val

**dice/roll**
Rullar tärningen och skickar vidare till dice/play

**dice/save**
Sparar aktuell ställning, kollar om spelaren vunnit då den skicaks till dice/winner. Annars till dice/newround.

**dice/newround**
Går vidare till nästa spelare.

**dice/winner**
Tar reda på vem som vann och visar det.

Den mesta logiken ligger i mina klasser där jag har:

**Game()**
Initierar spelare och styr olika spelmoment

**Player()**
Spelare som innehåller och styr en hand med tärningar. Har även metoden som spelar åt datorn.

**DiceRound()**
Håller aktuell spelare och en omgång av spelet för att kunna sätta rätt poäng.

**DiceHand()**
Innehåller tärningar som kan rullas. Räknar ut och levererar deras summor.

**Dice**
En tärning 

**DiceGraphic**
Grafik till tärning

#### Datorn ####

Jag lade till lite spellogik hos datorn där det är 100 som gäller för vinst:

* 10 poäng eller mer i ett slag, Spara

* 25 poäng eller mer i en runda, Spara

* 100 poäng eller mer i en runda, Spara

...i övrigt: slå tärningarna.


### Test ###
Mina klasser var ganska smidiga att testa utom Game(). Där hämtar metoderna värden från många olika ställen så det var svårt att bryta ner dem. Lättaste metoderna att testa är ju de som tar emot parametrar och behandlar endast dem utan att hämta parametrar från andra objekt "on the fly". Det är dock något som jag gör frekvent i Game(). Jag kom i alla fall upp till att 77% av raderna testades.

**Black box testing**
Används gärna när man vill testa funktioner, alltså lite större bitar av kod. Det kan vara ett API eller gränssnitt där vi som utvecklare antagligen inte har tillgång till koden men vi vet vad vi kan stoppa in och vi kan testa det mot vad vi vill få ut.

**White box testing**
Här har man som utveklare i regel tillgång till koden och man testar mindre bitar av programmet, gärna ner på objekt-nivå med dess metoder.

**White box testing**
Här har testaren troligtvis bättre kännedom om bakomliggande kod än i Black box testing men inte så djup som i White box testing. 

**Positiva och negativa tester**
Ett positvt test verifierar att vi får det resultat vi förväntar oss när vi tillhandalåller värden. Ett negativt testfall verifierar att, när vi inte tillhandahåller de värden som behövs för att utföra åtgärden ska vi ände få det resultat vi förväntar oss, t.ex ett Error.
