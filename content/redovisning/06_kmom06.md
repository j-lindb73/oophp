---
---
Redovisning kmom06
=========================

Klassen för filtrering och formatering av text var relativt rättfram att få till tack vare motsvarigheten som fanns att tillgå i ramverket. Den delen av Kmom06 hann jag med innan sommaren och redovisningen skrivs ju nu (augusti) men jag minns att det flöt på fint. I min demonstration av det hela skapade jag ingen controller utan "bara" en enda route. Denna route blev ohemult stor och hemsk men den lyckades i alla fall demonstrera funktionen i min egen Textfilter-klass på redovisningssidan.

Mina första försök med ett CMS skapade väldigt stora metoder i kontrollern (CMSController()). Till att börja hamnade all SQL-kod där vilket bidrog mest till storleken och stökade till det lite. Det landade till slut i en klass för att styra innehåll (Content()) , en klass för sidor (ContentPage()) och en för bloggposter (ContentPost()). De använder sig alla 3 av ett Trait (ContentTrait) som innehåller grundläggande metoder som alla tre klasser behöver.

När vi nu är framme vid det sista "lärarledda" momentet i kursen så kan jag se att jag ändå har lärt mig en hel del. I början hade jag svårare att se sambanden och var saker händer men det tycker jag helt klart har blivit bättre. Det som kräver mer övning från min sida är att snabbare se mönster och i vilka delar som det kan vara bra att dela upp saker och ting i. 

Ibland hämmas jag av att det finns flera sätt att göra saker och ting på, jag blir rädd att om jag gör ett visst val tidigt i processen så är det inte det bästa valet utan det gör att jag kör fast senare. Men varje fel som görs blir ju en erfarenhet på vägen så med tiden blir det antagligen bättre.

Vad gäller stöd från ramverket så kan man väl aldrig få för mycket men där vi är nu ligger det på en ganska bra nivå. I den process vi är i bör det ju vara viktigt att förstå vikten av att skapa metoder och har man gjort en sak tillräckligt många gånger så ja, då ska den finnas i en klass. Men om allt redan fanns på plats från början så är det inte så lätt att göra den kopplingen.


Jag tycker hur som helst att jag får stort stöd av att titta på ramverkets dokumentation och jag återkommer till att leta där när jag saknar något. Det som hade varit skönt hade varit om det funnits mer stöd kring återställning av databasen, t.ex en metod i klassen Database som returnerar gällande anslutningsparametrar med DSN och allt. Det var ju något som jag la en hel del tid på och jag har fortfarande inte fått till det lokalt. På webbservern löste det sig dock med hjälp av andra, och det är ju viktigare där än på min egen burk.

Det som jag fortfarande upplever som en stor brist hos mig är att jag jobbar ganska fragmeterat, lite hoppigt kan man säga. Det innebär att mina commits blir sporadiska och det är något jag behöver jobba på. 

Min TIL för momentet är jobbet med Textfilter-klassen, det tycker jag var givande.